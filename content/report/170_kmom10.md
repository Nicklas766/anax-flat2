Kmom10
===============================

Perfekt, nu är man klar med design projektet. Jag gillar verkligen mitt huvudtema, det alternativa blev helt okej. Man får verkligen en ny syn på hur allt
ska fungera när man gör en hemsida. Vart ska saker ligga och vilken färg ska den ha? Hur man bör skriva texter för webben. Tittar på lägenhetshus och tänker,
"okej det där är en monokrom design" eller skylt "okej det där är definitivt en accentfärg". En ny värld har öppnats. Jag valde att göra 5 av 6 krav och
att göra ett helhjärtat arbete på dem.

<h3>Analyser</h3>

Jag valde att göra båda analyserna. Analyserna var då alltså "usability" och "skrivsätt".
På båda analyserna så gjorde jag som vi tidigare har gjort på våra analyser. Jag la in dem i "analysis"
i anax-flat på me-sidan. Båda har en kort sammanfattning i slutet.

Angående "usability" så följde jag specifikationen och använde Jakob Nielsens artikel för bedömning vid fyra webbplatser.
Google, Gitter, Youtube och w3schools var de sidorna som bedömdes. Jag valde att ge dem poäng på en
skala 1-10 på de fem kriterierna som fanns i artikeln. De fem kriterierna var learnability, efficiency, memorability, errors och satisfaction.
I slutet på min analys så kröntes en sida till den bästa och därefter placeringar på de alla.


Nu till analys 2, för extra kravet, "skrivsätt". Denna var mer utmanande och tog mer tid. Min analys börjar med
att förklara vad jag ska göra, vad vi ska titta på. Därefter ger jag en allmän förklaring hur texter blir lästa på nätet,
då det passar in på analysens tema. Sedan mitt regelverks definitioner, som är 4 punkter. Givetvis måste hemsidor kända för
text bedömas, som i detta fall blev Aftonbladet, Nyheter24, DI.se och independent.co.uk. Som en bonus så valde jag att bedöma
dem på en skala 1-10 på varje punkt som analyserades, för att det blev då lättare att analysera tyckte jag. En vann och placeringar visades i slutet.



<h3>Uppdrag webbplats och tema</h3>

Jag valde kund 1, som är "Styrelseordförande Ludviga Af Solstråle". Mitt val blev att det skulle vara en advokatfirma som anställde mig.

Anax Flat användes givetvis som grund. Det blev ett lätt val att välja min egna Anax Flat för att då har man ju redan klarat av halva uppgiften
för uppdrag 3. Hela idén med uppgiften är ju att lära sig göra snabba teman, så varför inte redan börja med den grundtanken genom att använda min variant, tänkte jag.

Första sidan har två kolumner, som är main och en sidebar. Jag har en bild i flash-regionen på varje sida för att uppfylla kravet, detta gjorde jag genom att ändra ".meta.d".
Jag valde att ha två olika bilder, en i taget för de olika sidorna. Detta ändrades alltså i ".meta.md", för theme-sidan och bloggen. Med en sida på nätet så skapade jag
en egen logga som lades i headern och användes som favicon. I headern så finns även en navbar som länkar till about-sidan, theme-sidan, bloggen och "kontakta oss". Anax Flats standard sidorna
finns som länkar i footern under tre kolumner som jag fyllde med text.

Texten la jag stort fokus på och skrev allt själv, förutom lite utfyllnad med inspiration från andra advokatsidor på nätet. I about-sidan så skrev jag en kort berättelse om hur
företaget skapades. Därefter så skrev jag hur företaget kontaktade mig personligen och hur de tänkte att sidan ska se ut. Med andra ord så gjorde jag en egen specifikation i form av en berättelse
hur företaget kontaktade mig.

Bilder finns som används med cimage och snygga länkar (som nästan löstes direkt då jag kopierade min egna variant). Fick ändra ".htaccess" till "/proj" från "/anax-flat" så fungerade det. Bilderna
finns i sidebaren där "crop-to-fit" används för att få de alla lika stora. Sidebaren innehåller 3 bilder, varje bild tillhör ett blogginlägg och länkas till ett.

Hemsidan är responsiv, det fungerar, men jag gick inte helhjärtat in på det. Med hjälp av media queries så kunde jag anpassa så layouten fungerade vid en mindre bredd. Det blev inte helhjärtat på responsiviteten
för att jag var tvungen att lägga all min energi till temana och lära mig LESS bättre.


<h3>Tema</h3>

Jag byggde mina teman i anax flat theme enligt specifikationen. Allt börjar i mappen "modules", där har jag många LESS filer. I alla dessa LESS filer så har jag CSS-kod för allt från "figures" till typografi och
självaste layouten både horisontellt som vertikalt. Med andra ord, så finns olika delar av hemsidan i olika filer. För att göra en komplett sida så importerar jag alla dessa till "modules.less", därefter importerar jag "modules.less"
till "base.less". Nu har min "base.less" alla delar och ska bli min bas för framtida teman. I min bas så skapar jag LESS variabler för färg i olika regioner, detta gäller allt från texten till självaste bakgrunden. I min bas så
kan jag även ändra de olika storlekarna på rubriker och texter.

När jag utvecklar designen så vill jag se till att kolumner sitter där jag vill. Så jag skapar vgrid.less och hgrid.less. Båda dessa importerar base.less för att få tillgång till @gridWith som är en variabel jag skapat för hemsidans bredd.
I base.less så importerar jag även både vgrid och hgrid för att få tillgång till dem via querrysträngen. Vid "?vgrid" eller "?hgrid" så dyker bakgrundsbilden med linjer upp i inner-wrappen och det läggs även till
en svag bakgrundsfärg för varje kolumn, så ser man om griddet matchas. I config/routes/custom.php så fick jag även lägga till lite PHP-kod för att se till så det gick att lägga till de båda som HTML-klasser. Det ser inte fint ut, men det fungerar.


Sedan följer jag specifikationen från kunden, som jag själv skapade i about-sidan. I costum.less så ligger huvudtemat för kunden. Det som behövs göras är att importera base.less, sen kan jag fixa och trixa med LESS variablerna, sen får jag
lägga till CSS-kod för att få temat lite mer unikt. Det fungerar responsivt, då jag redan löst det med media queries. Då jag hade kopierat min egna Anax Flat så blev det lätt att göra theme/base och theme/costum kravet, jag ändrade helt enkelt
namnen endast och skrev sedan om temana enligt specifikationen. Tema-väljaren länkas på index-sidan i theme.

<h3>Tema alternativt</h3>

I detta tema så började jag på samma sätt som vid costum temat. Alternative.less skapades, som importerar base.less. Denna fick en fast bredd på 960px, costum.less fick 100%. Lekte med idén att headern skulle vara bredare än de andra, som
löstes lätt med att helt enkelt sätta en annan bredd på headern med max-width. Men det blev riktigt fult så jag körde på 960px för allt istället.

Färgschemat ändrades helt och hållet till ett "adjacent" schema, då costum.less var ett monokromt schema. Typografin ändrades, jag går in mer detalj angående vad som ändrades i beskrivningen som ligger i theme/alternative. Det lades till nya
designprinciper och element, som "alignment", "linjer" och "djup". Balans finns på båda temana och troligtvis fler principer, men jag tolkade det som att det ska synas att nya principer användes, inte att det är otillåtet att man använder några principer som fanns
i costum.less.


<h3>Allmänt</h3>

Projektet var ett riktigt bra projekt, då man blev tvingad att lära sig design. Man fick lära sig hur man drar fokus till vissa ställen, känslor för olika färger och mycket mer. Det mest frustrerande har nog varit färgschemat och typografin. Det tog väldigt
lång tid för mig att få text i main-delen och footern att matcha det horisontella griddet. Jag fick helt enkelt gå tillbaka många gånger till de tidigare kursmomenten så löstes det tillslut. Men det absolut svåraste var nog att förstå färgschemat, jag fick många gånger tanken
"varför ser det så fult ut? Jag använder ju färgschemats färger". All heder till folk som jobbar med design, verkligen, för att det är mycket svårare än vad man tror. Projektet var svårt och tog lång tid, men jag fick helt enkelt göra så gott jag kunde. Det tog nog totalt
60-70 timmar att göra allt. Det var ett mycket rimligt projekt. Denna kunskap för design har öppnat en ny värld för mig.

<h3>Feedback</h3>

Kursen gillade jag, då jag känner att jag lärde mig mycket bra saker. Om jag ska göra ett nytt projekt, för Javascript eller liknande så kommer jag ju veta hur jag ska se till så designen är bra och fräsch. Vid inlämningar av redovisningstexter så har jag fått väldigt
bra tips och reflektioner tillbaka från rättaren, som har hjälpt vid förstå vad jag gjorde bra och vad som kunde förbättras. Vad kan förbättras med kursen? Jag känner att en större förklaring vad som särskiljer designelement från principer, då jag fortfarande känner mig lite oklar på den
punken, det får jag nog läsa på lite. Mera svenska artiklar skulle också vara som grädde på moset. Sen vill jag även passa på att lyfta fram hur bra och trevligt det var med Emils genomgångar vid hangouten. Efter en genomgång i hangouten så var man beredd och visste vad man behövde
göra för att bli klar och göra ett bra jobb. Grupparbetena var också riktigt roligt tyckte jag, speciellt för mig som distanselev. Det var bra att det var valfritt att jobba i grupp, så kunde man prata om olika idéer och känslor om designen och sen jobba själv.

Jag skulle säga att jag är riktigt nöjd med vad jag lärt mig och därav nöjd med kursen, så 8/10 får den. Om kursen kommer upp i ett samtalsämne, så kommer jag prata om den på ett positivt sätt.
